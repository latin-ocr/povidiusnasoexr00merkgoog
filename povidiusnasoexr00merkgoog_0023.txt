6 TRISTIUM

l
Nec letum timeo. genus ost miserabile leti.
Demite naufragium, mors mihi munus erit.
Est aliquid, fatove suo ferrove cadentem
ln solida moriens ponere corpus humo,
55 Et mandare suis, aliqua aut sperare sepulchra,
Et non aequoreis piscibus esse cibum.
Fingite me dignum tali nece, non ego solus
Hic vehor. inmeritos cur mea poena trahit?
Pro superi viridesque dei, quibus aequora curae,
60 Utraque iam vestras sistite turba minas:
Quamque dedit vitam mitissima Caesaris ira,
Hanc sinite infelix in loca iussa feram.
Si, quam conmerui, poenam me pendere vultis,
Culpa mea est ipso iudice morte minor.
65 Mittere me stygias si iam voluisset ad undas
Caesar, in hoc vestra non eguisset ope.
Est illi nostri non invidiosa cruoris
Copia. quodque dedit, cum volet, ipse feret.
Vos modo, quos certe nullo, puto, crimine laesi,
70 Contenti nostris iam, precor, este malis!
Sed tamen, ut cuncti miserum servare velitis
Quod periit, salvum non caput esse potest.
Ut mare considat ventisque ferentibus utar,
Ut milri parcatiS, num uinus exul ero?
75 Non ego divitias avidus sine fine parandi
Latum mutandis mercibus aequor aro:
Nec peto, quas quondam petii studiosus, Athenas,
Oppida non Asiae, non mihi visa prius,
Non ut Alexandri claram delatus ad urbem
80 Delicias videam, Nile iocose, tuas.
Quod faciles opto ventoSâ€š... quis credere possita...
Sarmatis est tellus, quam mea vela petunt.
Obligor, ut tangam laevi fera litora Ponti:
Quodque sit a patria tam fuga tarda, queror.

55 Nescio quo videam positos utin orbe Tomitae,
Exilem facio per mea vota viam.
Seu me diligitis, tantos conpescite fluctus,
Pronaque sint nostrae numina vestro rati:

 

